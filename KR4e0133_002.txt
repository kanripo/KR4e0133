# -*- mode: mandoku-view; -*-
#+TITLE: 震澤集
#+DATE: 2015-08-25 00:21:29.710630
#+PROPERTY: ID KR4e0133
#+PROPERTY: BASEEDITION WYG    
#+PROPERTY: JUAN 卷二
<pb:KR4e0133_WYG_002-1a>¶
欽定四庫全書¶
　震澤集巻二　　　　　　　明　王鏊　撰¶
　　詩¶
　　　送秉之還吳¶
不見倐七年相見只三月不知三月後又作幾時别别¶
離苦多㑹苦少風雨蕭蕭竹忩曉自笑閒官日日忙夜¶
短情長談未了我生迂僻寡朋儔坡云海内一子由只¶
今子由又欲去何以慰我平生愁子今去矣我何有為¶
<pb:KR4e0133_WYG_002-1b>¶
買湖濵田十畝下栽禾黍上木奴菱芡荷花繞前後讀¶
書稍暇來朝班我却歸卧湖山間¶
　　　對月有懐秉之¶
當時月出東海頭我居燕南子蘇州燕吳萬里同見月¶
兩人不見心悠悠豈知今宵月如舊照我兩人同舉酒¶
今照兩人喜昔照兩人悲臨風舉酒還問月悲喜唯應¶
有月知月明三五圓又缺遂使人間有離别碣石南頭¶
震澤西兩地愁心還望月欲知乃兄别後何所為月下¶
<pb:KR4e0133_WYG_002-2a>¶
桮酒長獨持¶
　　　吳禹疇副使使便還吳江覲省¶
重明瞻麗正𢎞治建初元聖作羣方覩星流使節奔費¶
䝉頒道里便喜過家門書日方三接寒暄豈一言趨庭¶
嘗獨立加飯為平反王事真無暇親恩亦未諼銀魚羞¶
笠澤彩鷁動湘沅石建裙方滌王延被未温法冠驚豸¶
立官誥訝鸞鶱鄉里恩光滿人生樂事繁蓴香莫留戀¶
廐吏候行軒¶
<pb:KR4e0133_WYG_002-2b>¶
　　　陳給事玉汝羞鼈見邀雨不克赴以鼈見饋作¶
　　　詩謝之¶
虚負詩人折簡招滿城風雨晩蕭蕭眼前世事猶難料¶
巷口人家且不遥鼎謝繆公仍饋肉蠏憐畢卓獨持螯¶
雨晴明日還相過磊塊胷中要一澆¶
　　　蘭竹¶
猗蘭漠漠幽人操修竹娟娟君子心空谷日斜人不到¶
可憐荆棘漫同林¶
<pb:KR4e0133_WYG_002-3a>¶
　　　送陳匯之正郎出知曹州¶
粉署才華藉甚稱一朝白璧㸃蒼蠅邑中牛去真無妄¶
梁上刀懸夢豈曽冷暖世情還自笑浮沉宦海本無慿¶
斯行却有曹人喜製錦從來是所能¶
　　　送韓勛(都憲/孫)¶
先公老去吾猶及鐡面長身碧眼稜海内安危真可佩¶
軍中韓范復誰能精忠巳見回枯竹竒事曽聞斷大藤¶
昭代象賢多不薄獨無雨露到雲仍¶
<pb:KR4e0133_WYG_002-3b>¶
　　　送王允常僉事之廣東¶
栁葉桄榔五嶺南使君曽此駐帷襜法冠直指新峨廌¶
包匭生黎舊貢蚺不信鰐魚還作惡只應泉水便名亷¶
殊方風土湏珍重莫為溪山乆滯淹¶
　　　送周院判原已還任南京得杲字¶
前年送君城東亭今年送君城南道年年長作送行人¶
毎見君歸被君惱君生何好只好詩稇載東歸揔詩草¶
玉延半舫最留連共月菴前亦傾倒醉中勸我不如歸¶
<pb:KR4e0133_WYG_002-4a>¶
只説金陵山水好人生出處誰得知世路東西難自保¶
難自保雲冥冥日杲杲¶
　　　即事¶
忽而晴忽而雨細雨霏霏洗殘暑天意隂晴兩不期人¶
事炎凉遽如許遽如許黄葉秋林蟬獨語¶
　　　半舫齋種竹(玉汝/齋名)¶
誰分碧玉兩三枝愛䕶先教槿作籬我欲醉移須有日¶
客從逕造却無時未分嶰谷隂陽管先和淇園瑟僴詩¶
<pb:KR4e0133_WYG_002-4b>¶
多少世間凡草木嵗寒時節始應知¶
　　　送劉御史還蜀(規/)¶
浮世功名何有哉茅齋元住少城隈逢人老去腰難折¶
念母秋來首重回古栢祠前傷草色浣花溪上覔榿栽¶
臨邛父老如相過不似當時負弩來¶
　　　送温生亷還江西(傅學士/子壻)¶
温生穎邁仍好修問事不休賈長頭負墻請十不酬一¶
使我愧爾東家叟詩家不比春秋學三傳猶聞束髙閣¶
<pb:KR4e0133_WYG_002-5a>¶
夫何箋註鬭紛然混沌那堪七日鑿子今去矣我一言¶
為問乃翁然不然古人亦讀三百篇政也可達使可專¶
只今屈首窮心力郢書燕説滋紛惑鏤氷刻棘巧何為¶
名成至比敲門石不知清廟有遺音諷誦要於言外得¶
兹行不用感别離歸而求之有餘師¶
　　　中秋夜超勝樓翫月¶
良宵歌管在髙樓萬里青天一鍳流絳闕珠宫真不夜¶
氷蟾玉兎揔宜秋興來且據胡牀坐醉後還驚大地浮¶
<pb:KR4e0133_WYG_002-5b>¶
天柱峯頭何似此恍疑身到月宫逰¶
　　　早起¶
紙窓斜漏白暗室未全明庭樹鳥争噪鄰家鷄獨鳴四¶
墻猶鼾睡壯志獨濳驚萬古一昏曉淹留何所成¶
　　　耳鳴¶
耳内真何有年來解作聲磬乎時殷殷蠅也只營營稍¶
向喧中息知從甚處生天應憐寂寞將爾當簫笙¶
　　　顧氏三辰堂¶
<pb:KR4e0133_WYG_002-6a>¶
顧野王家學有傳一經休説漢韋賢風雲慣得從龍便¶
嶺嶠争誇覩鳳先天上星躔真有數吳中䜟語不其然¶
髙堂要見三為四屈指從今又㡬年¶
　　　奉和匏菴謝橘三首¶
買地還湏共一都已留墨妙付官奴主人正似天随子¶
家住烟波萬頃湖¶
何湏千樹説𤣥都桃李從來是僕奴讀罷坡翁春色賦¶
坐令春酒變成湖¶
<pb:KR4e0133_WYG_002-6b>¶
青李來禽亦甚都木奴應未肯為奴他年若論封侯事¶
乞取東山一曲湖¶
　　　和玉汝謝橘¶
休説枇杷與荔奴楊家風味揔輸吾封侯且得依林屋¶
投老何湏乞鑑湖江上秋風吹短髩天涯嵗暮走長鬚¶
唾餘有子煩收寄一掬他年可百株¶
　　　贈何醫士¶
中年多病稍相侵委巷衝寒屢見尋愧我且非當路客¶
<pb:KR4e0133_WYG_002-7a>¶
因君真見古人心玉池洗藥流香逺金匱儲書燭理深¶
自笑貧家無以報只将詩句當南金¶
　　　送僧歸西山¶
月明曽借上方眠竹几蒲團對夜禪落日故園心萬里¶
一雲飛處是吳天¶
　　　史館嵗暮述懐次匏韻¶
東觀才華説孟堅相随無補漫窮年謹嚴敢意春秋筆¶
詮次惟將嵗月編文案塵髙傷病劣大官日給愧肥鮮¶
<pb:KR4e0133_WYG_002-7b>¶
太平有象湏君寫莫把三長讓子𤣥¶
　　　除夜三首¶
明朝成四十今夜復斯湏天末幾年住山中三徑蕪無¶
聞良巳矣漸老欲何如未免王融笑甘為武子愚¶
明朝成四十學道得蹉跎世事只如此流光奈爾何髮¶
從前日短愁向此時多獨飲屠蘇酒臨風一浩歌¶
明朝成四十萬事付因循乍見少而老相随病與貧年¶
年仍故我得得且随人鮑叔能知已王融莫笑人¶
<pb:KR4e0133_WYG_002-8a>¶
　　　送楊潤卿給事按貴州邉儲¶
翩翩文彩映珊瑚炯炯丰標玉不如才入瑣門司諌草¶
又從荒服按邉儲魚由丙穴應持酒雁到衡陽好寄書¶
回首前程雲萬里此行真是發硎初¶
　　　送馮原孝知揚州¶
東南佳麗隔江分我昔登臨倚半醺𤓰歩帆檣天末見¶
竹西鼓吹月中聞髙名自昔推揚一健足他年失冀羣¶
父老要知新太守聰明慈愛漢馮君¶
<pb:KR4e0133_WYG_002-8b>¶
　　　送林教授致政閩中¶
烏石岡頭碧水濱十年不見髮如銀特從嶺嶠辭天子¶
乞與林泉作主人九牧衣冠還獨盛七閩風月未全貧¶
都門曉望車塵逺慙愧當年老郄詵(秋試時林為同考/得予文比之郄林)¶
(一枝/云)¶
　　　送陳進士恪知宿松¶
春風江上動牙檣鳬舄南來面若霜皖水繞城横宛宛¶
𤅬山當縣正蒼蒼才名小試新磨劍筆勢曾驚古戰塲¶
<pb:KR4e0133_WYG_002-9a>¶
他日宿松還愛我鄰封咫尺是桐鄉¶
　　　哭原已次匏韻¶
思穿溟涬刮幽荒郊賀由來命不長菊本無田寕當俸¶
杏雖有子搃成殤(原巳號菊/田無子)封題未了新詩債餘惠猶¶
存舊藥方昨日曝書開故篋忍看春蚓一行行¶
　　　哭張修撰亨父次謝祭酒韻¶
清詩萬首敵千鍾身世飄然一短蓬早死賈生非不遇¶
後來揚子亦難逢豈知冀北空無馬湏信人中亦有龍¶
<pb:KR4e0133_WYG_002-9b>¶
珍重平生謝安石吳中不負若堂封¶
　　　喜雨¶
翠華拂曙幸齋宫閔雨何煩紀魯公晝氣混濛無殿閣¶
夜聲淅瀝有梧桐一時朝野歡皆洽三日天人感已通¶
祭罷雲開還出日太虚神聖本無功¶
　　　次韻楊維立初入史舘¶
東角門前十舘開史家自昔總難才病容野客随行入¶
逺喜諸公取次來氣合每聫朝食坐事多長後午朝回¶
<pb:KR4e0133_WYG_002-10a>¶
揚雄識字今誰及疑義湏煩一一裁¶
　　　李學士釋服諸公有詩趣入史舘因次¶
東觀含毫有所思公輸旁睨巳多時汗青頭白非無日¶
齒録牙緋豈所期書到商家真灝灝心同魯國去遲遲¶
集賢諸老心如渇早雨公田及我私¶
　　　次韻亷伯庶子晝寢¶
世情不合獨醒然午思騰騰只欲眠有約周公多邂逅¶
無情莊叟漫聫牽梨花院落春雲裏芳草池塘夕照邉¶
<pb:KR4e0133_WYG_002-10b>¶
世事從來俱是夢北忩風月不湏錢¶
　　　贈河南廵撫楊貫之¶
熯災横被十三州百萬蒼生手撫柔憲府乍臨新邑洛¶
宣房已復舊河流衣冠南渡仍餘宋瀍澗東來尚自周¶
列郡分明望丰采安危湏共主分憂¶
　　　送髙良新知歸州¶
江上青山識秭歸江邉弔古駐巖騑夢中馬耳先曾到¶
行處人烟亦巳稀屈子宅空江渺渺昭君村在雨霏霏¶
<pb:KR4e0133_WYG_002-11a>¶
使君撫字知多術夔府如今正阻饑¶
　　　鄭氏鍾秀樓¶
隐居還谷口擇勝向峯頭天近星堪摘湖平地若浮雲¶
嵐生几席日月在簾鈎何日同登覽超然消我憂¶
　　　送僧如海還金澤¶
紫衣不掛白雲身闕下多年作外臣欲與髙閑誇草聖¶
豈知賈島坐詩貧禪心定乆元無著世事諳多總不嗔¶
他日吳中訪金澤對酬誰作許家詢¶
<pb:KR4e0133_WYG_002-11b>¶
　　　送建徳尹蔣文廣致政還光福¶
京塵衮衮鬢毛斑朝捧除書暮乞還三徑已嫌陶令晩¶
一丘長伴謝公閒仍知建徳非吾土免使移文自北山¶
光福楊梅今正熟冰盤歸薦鶴頭丹¶
　　　朱天成寄酒味變¶
橘林細𢷬洞庭霜風味清甘早自將小甕紅泥緘逺意¶
&KR1553;船玉粒饐餘香督郵有郡還能至宰相何知合備嘗¶
猶勝先生號烏有車輪夜夜轉枯腸¶
<pb:KR4e0133_WYG_002-12a>¶
　　　九月晦日玉延亭看菊¶
秋盡燕南菊有華品題猶自待詩家酒澆屈子醒魂杳¶
燈晃西施醉影斜九日風光今已負百年世事亦無涯¶
升堂細碎還堪擷杜老無庸晩見嗟¶
　　　題竹贈陳御史瑞卿¶
玉立娟娟不受塵崑山慣與竹傳神氷霜髙節知難並¶
捲贈烏臺鐡面人¶
　　　送林方伯還閩(蘇學教授/智之子)¶
<pb:KR4e0133_WYG_002-12b>¶
安定蘇湖教獨行無能還愧老門生幾年濶别無消息¶
四海相逢是弟兄荀氏八龍俱騕褭唐家九牧世簪纓¶
燕山嵗暮征車發把酒城東萬里情¶
　　　朱天昭始第進士主余家至明年移居西鄰¶
兩年不厭草堂低頗愛晨昏出入齊長日經過無主客¶
祗今相見有東西濁醪尚可墻頭過歸院那愁栁下迷¶
廐馬似知人意思臨岐回首再三嘶¶
　　　天昭子希周失解¶
<pb:KR4e0133_WYG_002-13a>¶
前修未逺力湏追中道無縁忽自疑名似甘羅殊未蚤¶
器如馬援不妨遲卑髙在手誰能定冷暖於人只自知¶
莫怪羲之羨懐祖瑶環重映碧梧枝¶
　　　送汝行敏知南安¶
五馬南來百姓懽文章太守屬南安郡中召父歌堪續¶
壁上張顛字未漫庾嶺梅華春信早吳江楓葉暮吟寒¶
到時境内人皆足每食無魚不用歎(聞南安魚/頗難得)¶
　　　贈全卿¶
<pb:KR4e0133_WYG_002-13b>¶
年來老眼旋生花學道無成似煮沙事業看君初發軔¶
文章笑我自成家懷嵇命駕殊忘逺説項逢人每似誇¶
鄉里衣冠今不乏且容老子誦南華¶
　　　送顧承之還吉安省覲¶
秋風不用嘆差池利鈍仍知亦有時似我從前猶眊矂¶
看君自小巳瑰竒楚弓一任他人得和璞惟應識者知¶
歸到安成春正好過庭還問幾篇詩¶
　　　方巖書院次謝祭酒韻二首(祭酒季父寳/慶守所營也)¶
<pb:KR4e0133_WYG_002-14a>¶
謝家亭舘盛當時絃誦俄聞發舊基鹿洞未能來賜額¶
莵裘兼可便吾私雨添書帯庭前草風動琅玕砌畔枝¶
自昔竹林誇放逸未應文彩似今奇¶
方山絶頂白雲銜問道來從九四咸幾處人煙分海嶼¶
此公圖像合嵌巖訂訛無復遺魚豕擇術先湏辨矢函¶
誰共舞雩沂上樂願随童冠著春衫¶
　　　送傳中舎曰㑹分封魯府¶
龍節葳蕤寳册光手函青土向東方曾聞賜履開無棣¶
<pb:KR4e0133_WYG_002-14b>¶
又見歸田自汶陽聼詔山東扶父老揮毫池上侍君王¶
别來好在西堂夢雨過池塘草正芳(曰㑹兄時/為學士)¶
　　　沽頭行三首贈陳水部(宣/)¶
上沽頭與下沽頭上下沽頭慣覆舟昨日使君臨堰上¶
沽頭上下是安流¶
沽頭落日沒人行白草茫茫一望平今日東西闤闠起¶
月明兩岸讀書聲¶
使君一日去沽頭父老兒啼婦女愁依舊沽頭成白草¶
<pb:KR4e0133_WYG_002-15a>¶
荒煙古樹挂獼猴¶
　　　送劉以初下第還常熟¶
三年京邸不窺園落筆翩翩動萬言頗訝坡翁遺李豸¶
不同栁子賀參元暗中得失真難定夢裏輸贏未足論¶
月窟依然仙桂在秋風獨鶴看横鶱¶
　　　送陳員外于章分司蕪湖¶
東風吹浪碧粼粼君去分司正值春聞説為關非舊日¶
却思省試是比鄰官曹正對蕪湖好飲興初嘗采石醇¶
<pb:KR4e0133_WYG_002-15b>¶
若遇經過煩借問行船多有洞庭人¶
　　　寄汀漳守備西指揮(嘗守吳之/金山衛)¶
幾年作鎮過龍溪記得將軍舊姓西威洗沙尤烽盡滅¶
政平海國貢初齊金山别後多成望玉洞閒來且自躋¶
緩帯臨戎無一事花驄時向北風嘶¶
　　　送陳堯弼知㑹稽(舊知/吳江)¶
漢庭治逺無循吏千載吳江尚見之備識民間多利病¶
不知身上有安危來時叔度常嫌暮去後何公每見思¶
<pb:KR4e0133_WYG_002-16a>¶
今日會稽真奪取臨岐還作贈行詩¶
　　　送張時學知遂安任叔順知定海¶
五色依然過眼迷常時文彩映玻瓈誰能滅沒空驪牡¶
又是連蜷賦彩霓七里灘揺江月冷四明山壓海天低¶
自慙未得為知已臨别新詩亦漫題¶
　　　送白廷臣知崇仁¶
暗裏朱衣未足憑夜牕老眼霧層層長才自信工穿葉¶
短棹還思過採菱(廷臣家/採菱港)百里封疆看小試十年鄉榜¶
<pb:KR4e0133_WYG_002-16b>¶
憶同登司徒事業君家事繼美無言尚未能¶
　　　送周民則同知袁州¶
匡鼎談詩總不如春風下第獨慙吾誰云伯樂能知馬¶
可是齊王只好竽建業當時同折桂宜陽此日獨分符¶
人生得失應難料一命誰當是大夫¶
　　　送吳大章還宜興(編修充/温父)¶
試罷彤廷便乞還不教名字落人間小團龍鳳春前雨¶
罨畫樓䑓水面山文彩傳來多似舅功名老去只如閒¶
<pb:KR4e0133_WYG_002-17a>¶
洞庭東望無多路楚頌亭成有舊顔¶
　　　送錢正術還姑蘇¶
西舘橋邉竹隐居昔年曾受異人書不知官爵能來子¶
可是塵埃早識予忽地相逢還宛若再煩推看定何如¶
韓蘇總被虚名誤試問三星是也無¶
　　　送僧¶
當時六祖有傳衣萬法元來是一機若問一歸何處去¶
本來無一亦無歸¶
<pb:KR4e0133_WYG_002-17b>¶
　　　奉和謝氏三亭之韻¶
　　　　望海亭¶
方巖缺處著幽亭岌嶪多應負巨靈弱水蓬萊真可到¶
天台雁宕亦分停鱟為帆起當牕見潮作風來吹酒醒¶
我欲更從髙處望齊州九㸃霧中青¶
　　　　仰髙亭¶
亭上悠然坐見山東西廻合隐如環懸崕有路神先徃¶
樷桂無言手自攀理到静中應自得事於身外不相關¶
<pb:KR4e0133_WYG_002-18a>¶
金堂玉室分明在何事髙人去不還¶
　　　　采藻亭¶
池邉小立駐幽芳異品真疑是樂浪(朝鮮紫/芹甚美)沙鳥自鳴¶
還自歇野人相見旋相忘擷來淺瀬和雲煮歸去傾筐¶
帯月湘欲獻吾皇還自媿蓼花蘋葉委秋霜¶
　　　送謝祭酒之任南雝¶
峻節髙懐自可親兩年史舘况為鄰乆甘静退元非病¶
稇載詩篇亦未貧台右人才多近古當今師道復何人¶
<pb:KR4e0133_WYG_002-18b>¶
看詳學制伊川在士子東南要一新¶
　　　玉汝看葵見寄¶
朝退歸來不坐衙門當委巷尚嫌譁不知半舫齋前竹¶
何似平廷院裏花清愛雨聲時起聼蔫愁日色每教遮¶
小軒清䕃都非舊説與西人却似誇¶
　　　古愚¶
我自古愚人還作古愚詩古賢不可作古愚亦難而舉¶
世皆尚同子獨不知時舉世誇疾走子行獨遲遲信口¶
<pb:KR4e0133_WYG_002-19a>¶
所欲言信意所欲之衣不識寒燠路不識險夷喧然衆¶
知人指我為頑癡子知邈難及我愚恒若兹¶
　　　寄題明秀樓¶
湖上危樓勢不崩北人欲上怯初登檐前月寫澄波影¶
天末雲留碧嶂層山水吳中誇獨勝觀㳺昔日記吾曽¶
弱流不隔蓬萊路欲去誰言病未能¶
　　　送周進士炯還常熟覲省(同年近/仁子)¶
南宫此日謬持衡一見髙文眼為明正喜故人能有子¶
<pb:KR4e0133_WYG_002-19b>¶
忽聞逺别得無情名因實起何妨蚤理㑹心傳不厭精¶
此去海虞誰復見讀書長日掩柴荆¶
　　　玉汝作東眺軒不忘在東諸君子也次其韻¶
長日過從興有餘官曹乖隔欲何如有時隐几全忘我¶
幾度敲門不是予磔磔林間鳴好鳥斑斑花外度輕車¶
城東有暇還相過賔席年來左特虚¶
　　　諸葛武侯¶
漢家鹿走奔羣豪中原獨峙當塗髙江東割據紫髯叟¶
<pb:KR4e0133_WYG_002-20a>¶
大耳惶惶何所逃南陽南去隆中里草屋數間而巳矣¶
悠然梁甫日長吟忍作卧龍終不起平生伊吕伯仲間¶
自比管樂真謙耳将軍三訪何太堅不臣不見禮則然¶
幡然一日起驅策海宇三分指顧間永安宫中翠華逝¶
王業偏安豈天意闗張顛蹶趙雲亡漢阼終衰枉經濟¶
前出師後出師孤臣瀝血書肝脾渭濵敵退大星墜千¶
古英雄空淚垂¶
　　　徐詹端夀詞¶
<pb:KR4e0133_WYG_002-20b>¶
神祉儲南嶽文昌麗北辰貞元符聖世間氣出賢人燕¶
市先招駿徐家舊産麟官曹憐我並徳業許誰親自惜¶
無雙士同為不二臣性嫌長孺戅文許仲舒純幾共承¶
前席常容接後塵交情今鮑叔家世古楊椿已謂才無¶
敵仍知徳有鄰看君心不展誨我語尤諄醉自忘公瑾¶
風如坐伯淳犀通雞自駭魚目俗空珍故業荆溪上新¶
恩少海垠良金真有價白璧豈無因毎愧齊東士常叨¶
席上賔吳歌非子夜魯史又王春已自忘窮達何曽見¶
<pb:KR4e0133_WYG_002-21a>¶
喜嗔幾枝仙桂茁六葉墮蓂勻大火西流近長庚下降¶
頻經綸當聖世孤矢屬秋旻寵渥今如是勲名定絶倫¶
莫歌昌熾頌座客製詞新¶
　　　贈顧鏞(鏞顧仲英之孫仲英元季崑山巨家與/楊鐵厓等為詩社有玉山草堂集仲英)¶
　　　　(子元巨國初/徙籍鳳陽)¶
玉山人去草堂存及見濠梁幾世孫傾盖塗中成舊識¶
僑居淮上是清門前朝舊事猶能記南國遺風且莫論¶
莫怪題詩多感慨曽於名勝集中翻¶
<pb:KR4e0133_WYG_002-21b>¶
　　　太平鳥¶
有鳥有鳥名太平太平時節方來鳴當今天子神且聖¶
怪爾日夕無停聲人言此鳥亦如鳳不向梧桐愛萋菶¶
上林何樹可相依萬年枝上春風動¶
　　　送表兄葉志通¶
客從逺方來過我陋巷口十年積相思舉此一桮酒少¶
時同嬉戲今已成皓首行雲游四方寒郊折衰栁中年¶
常送别不似此分手昔時㤗康公見舅如見母今我復¶
<pb:KR4e0133_WYG_002-22a>¶
何為見兄如見舅¶
　　　小適園桃花忽開¶
春來未識東風面忽在吾家小圃中斜凭䦨干成獨笑¶
東西相映兩株紅¶
花開猶未報人知花下行吟漫自思花若能言應笑我¶
年年無酒只題詩¶
朝陵欲去更遲遲還向花前舉一巵説與東風莫吹落¶
我行三日是歸期¶
<pb:KR4e0133_WYG_002-22b>¶
　　　花落又作¶
報道花開方自喜忽聞花落更成傷東風太是無情物¶
故作春來一日狂¶
昨日日髙猶爛漫今朝風動漸稀踈我行三日歸來看¶
只恐枝頭一片無¶
魚鱗滿地雪斑斑蝶怨蜂愁鶴慘顔只有道人心似水¶
花開花落總如閒¶
　　　朝陵行¶
<pb:KR4e0133_WYG_002-23a>¶
山行自好况清明朝陵偶作東門行(此日予獨行/出安定門)青山¶
百里恣竒覽怪哉風伯何無情怒木驚沙鳴不息四野¶
無人日無色垂頭闔眼信馬行咫尺有山看不得昌平¶
少憇朝躋登眵眼一洗猶瞢騰夜深星斗光若動黒雲¶
膚寸從東升歸程復指昌平郭萬竅號呼止還作曽聞¶
飄風不終朝我行三日三日惡平生萬事多乖違感爾¶
風伯能追隨前日相迎今日送眷戀豈要賡前題(舊有/大風)¶
(聫/句)還家頮面坐未定天日融和風寂静¶
<pb:KR4e0133_WYG_002-23b>¶
　　　遊京城西山三首¶
賞心多與宦情違三載來逰一日歸樹下杯行殊草草¶
水邉人去更依依郊原却畧青驄度天水蒼茫白鳥飛¶
回首青山應笑我漫將塵土涴苔衣¶
三年渇思玉山泉濯足盤陀一爽然寒潄石根鳴決決¶
光揺雲影静姢姢諸賢好作山隂㑹老子仍工水底眠¶
汲得一瓢城裏去霈為甘雨灑炎烟¶
出郊風物兩閒間眼底江南頓覺還金闕五雲浮王氣¶
<pb:KR4e0133_WYG_002-24a>¶
玉亭千古識龍顔地除揚子應無水天盡中原合有山¶
何事宋家三百載只披圖志望㠝岏¶
　　　匏菴惠鶴¶
鴛鴦困雕籠鸚鵡桎金索人情雖甚憐物性終不樂不¶
如鶴性閒近人殊不愕雪中立伶俜風前歩畧却或俛¶
啄蒼苔或側睨㝠漠翛然物外情自得彼此各所以亦¶
樂園一名為一鶴歸來睇小園欠此殊寂寞清晨坐茅¶
齋蘇帖宛如昨人從玉延亭致此小岝㟧應憐我家園¶
<pb:KR4e0133_WYG_002-24b>¶
草樹頗荒落青泥黄葉間此物殊可著風清月夜時相¶
應如唯諾鶴貌自孤髙公意尤不薄便當掃園亭小池¶
為汝鑿鶴鶴來我前今日與汝約汝本九臯禽非人可¶
籠絡既為詩家玩又受主翁托有木從汝棲有泉從汝¶
瀹雖無乗軒貴止此亦不惡切勿隘吾園不足恣飛躍¶
一朝凌天風萬里向寥廓¶
　　　代簡速仲山(仲山将/使河南)¶
漸覺交游少常嫌公務忙印初辭省内節未向河陽天¶
<pb:KR4e0133_WYG_002-25a>¶
遣閒多日君常醉幾塲貧猶能釀酒病不廢詩章竹巻¶
題堪續茅齋興甚長可能醒過日况是語同鄉道里東¶
西近情懐爾汝忘比來閒可得别後望徒傷坐只匏分¶
席香餘菊佐觴便來同一醉鄭驛不治装¶
　　　匏菴和樂天五十八歸來因同賦¶
五十八歸來於我似差速其如迂懶性世事昧五六多¶
病况早衰湏髩失舊緑辭家今幾年但看庭前木寸根¶
手自移今已如立竹從公歸去來家住湖山足¶
<pb:KR4e0133_WYG_002-25b>¶
　　　送陳郎中一夔録囚¶
西曹社友多分散獨有夫君又别離雨露九天踈滯獄¶
闗河千里赴襟期篇章自愛陳無已經義多推雋不疑¶
他日歸朝敷奏罷解装還有幾篇詩¶
　　　匏菴臂疾予問之偶遲有詩見貽次其韻¶
偶因請告得閒身子墨依然日見親湯媪曽聞能作祟¶
(匏有湯/媪傳)竹奴何事亦欺人(疾以竹/簟致)堂前客至惟長揖池¶
上詩成一欠伸自笑東鄰來問疾如何翻後陸徐陳¶
<pb:KR4e0133_WYG_002-26a>¶
　　　送張學士廷祥之南京¶
除書一紙墨淋漓同向彤廷舞蹈時實録兩朝無字愧¶
髙名四海是人知東山強為君恩起南國多因母老移¶
門對鍾峯無一事日髙睡起好題詩¶
　　　郊祀齋宫次仲山韻¶
爐烟起處望行宫狹陛登呼拜舞同九色繡旗斜晃日¶
兩行銀甲儼趨風圜丘絶壑飛橋過傑閣凌虚複道通¶
獲覩明禋誇盛事不才深愧後諸公¶
<pb:KR4e0133_WYG_002-26b>¶
　　　贈梁都憲廵撫四川¶
赤甲白鹽雄作鎮鐡冠繡斧凛先聲雪山已為來時重¶
黒水應聞去後清殿上位虚中執法邉頭人散小團營¶
憑誰説與蘇明允畵像無煩記姓名¶
　¶
　¶
　¶
　震澤集巻二¶
