# -*- mode: mandoku-view; -*-
#+TITLE: 震澤集
#+DATE: 2015-08-25 00:21:29.993455
#+PROPERTY: ID KR4e0133
#+PROPERTY: BASEEDITION WYG    
#+PROPERTY: JUAN 卷十八
<pb:KR4e0133_WYG_018-1a>¶
欽定四庫全書¶
　震澤集巻十八　　　　　　明　王鏊　撰¶
　　内制¶
　　　伏羌伯毛鋭加封太子太保誥文¶
朕惟自昔人臣能為國家宣力於内外者必有殊恩異¶
歎以示報禮之隆昭等威之重伏羌伯毛鋭乃考忠事¶
我憲廟分鎮西陲将師固原捐軀狥國爰受伯爵以貽¶
後昆爾鋭早嫺韜畧綽有父風朕用授之齊斧徃甸南¶
<pb:KR4e0133_WYG_018-1b>¶
服蠢兹蠻夷宼攘草竊爾乃身先士卒抵觸瘴霧深入¶
炎荒多所斬獲盪定逋宼朕嘉乃功是用進爾為太子¶
太保爾尚一乃心靖乃守紹乃先烈俾嶺海之間逺近¶
乂安乃至林蠻洞蜑罔不率服朕永無南顧之慮時乃¶
之休¶
　　　封張真人彦頨誥文¶
朕紹膺休命誕布皇猷惟儒宗是頼而隂翊王度則𤣥¶
教攸存惟爾之先靈異有聞肇自炎漢迄於宋元我太¶
<pb:KR4e0133_WYG_018-2a>¶
祖之興既仁義以為治亦清净以寧民爰有真人之封¶
以為道教之祖爾彦頨裔出神明門髙福地特命為正¶
一嗣教端虚沖静承先𢎞道真人爾尚靖爾守體爾虚¶
無忝爾先人以翊我王化永保景命敷錫下民欽哉故¶
勅¶
　　　贈太子少保南京禮部尚書謝綬誥文¶
制曰生而匪懈乃臣子自盡其心歿且有聞在朝廷則¶
殊其數爰疇終始用勵忠嘉爾故南京禮部尚書謝綬¶
<pb:KR4e0133_WYG_018-2b>¶
奮自甲科翔於郎署累遷藩臬旋都風紀之司歴佐刑¶
工遂正春卿之位實司留務夙著勤勞清慎勿渝淪謝¶
奄及昔我皇考每圖任于老成惟予一人用深嘉於休¶
烈兹特贈爾為太子少保於戲保釐南土既聫八座之¶
尊進秩東朝復次三孤之列尚期幽穸服此榮名¶
　　　贈太子太保都察院左都御史史琳誥文¶
制曰生而効職固臣子之當為歿有加封乃朝廷之異¶
數爰敦終始用勵賢能故具官某擢自甲科翔於諫苑¶
<pb:KR4e0133_WYG_018-3a>¶
累更任使多著勤勞况博識乎古今仍兼資乎韜畧比¶
更新化圖任老成惠文彈治乎臺端爾猷具在齊斧寄¶
分于閫外我武惟揚顧不戰以屈人兵乃無妄而來物¶
議方資夾輔遽爾淪亡贈典已行朕懐未慊兹復贈爾¶
太子太保於戲賞以功酬未盡生前之報秩由恩進益¶
増歿後之光¶
　　　封慶陽伯夏儒誥劵文¶
制曰恩以親覃實重軒龍之選號隨爵異式依帶礪之¶
<pb:KR4e0133_WYG_018-3b>¶
盟自先朝而已然豈今日之可緩爾中軍都督府都督¶
同知夏儒裔出徳門學成藝苑性資淵懿早秀發乎京¶
畿世澤深長乃篤生乎碩媛發祥有俶率履無虧爰作¶
配乎朕躬遂母儀乎天下兹特封爾為推誠宣力武臣¶
榮禄大夫柱國慶陽伯食禄一千石子孫世襲於戲親¶
親以仁非禄秩莫昭其數繼繼在徳惟恭儉可孚於休¶
服此殊恩永言無斁¶
　　　慶陽伯夫人葉氏誥文¶
<pb:KR4e0133_WYG_018-4a>¶
制曰乾以坤承允合無疆之徳母因子貴爰加不次之¶
封既開祚之有先豈貤封之可後爾夫人葉氏柔静之¶
操足儀閨門荘肅之容能承饋祀篤生令女上應軒龍¶
正位中宫纉徳方嘉於渭涘推恩外戚泝源實自乎塗¶
山兹特加封為伯夫人於戲儀盛六珈禮不㤀其自出¶
爵依五等恩尚流於無窮永沐寵光益綿夀祉¶
　　　勅工部郎中郝海畢昭¶
國家漕運皆由㑹通河而通州至京師四十餘里則陸¶
<pb:KR4e0133_WYG_018-4b>¶
輓以進甚費且勞深秋淫雨泥潦為患寸歩千里民甚¶
病之成化中嘗命官疏濬功竟不成近獻言者多言舊¶
河雖未能遽復郭守敬之跡但能隨其地形多為之堰¶
以時瀦水令舟可泊轉般交兊事逸且省今特命爾海¶
爾昭㑹同參将某等及春和氷泮疾速整理自大通橋¶
至張家灣一帶相其髙下或疏或導堤岸堰閘因舊増¶
新増卑培薄毋緩以廢事毋急以厲人惟調度得宜河¶
道通而陸輓廢民一勞而有永逸之期國暫費而獲經¶
<pb:KR4e0133_WYG_018-5a>¶
久之利庻不負朕委任欽哉¶
　　　勅遼東巡撫都御史鄧璋¶
中國備邊之策服之以威不若綏之以徳朶顔等三衞¶
世為東北藩籬聞其長穆爾們奎屯諾海近頗桀驁潜引¶
逺去隂蓄異謀爾等示以恩威利害乃幡然悔悟遂率¶
部落一萬餘人入市交易輸情納欵願世為朝廷宣力¶
朕甚嘉之自今邊氓其少安矣然逺人之情叛服靡常¶
古稱無恃其不來恃吾有以待之爾等須識此意無怠¶
<pb:KR4e0133_WYG_018-5b>¶
無忽故諭¶
　　　勅秦府永興王府鎮國中尉椴¶
皇祖有訓凡宗室行動出入具有成憲罔敢踰越陜西¶
鎮守等官奏爾私出府第與順徳郡君女陳氏飲酒事¶
皆有跡不誣爾為朝廷宗室蔑棄禮義法當究問但念¶
親親姑降勅切責薄示懲戒自今以後宜反身修徳以¶
葢徃愆如或不悛國法具在朕不爾私故勅¶
　　　禮部尚書張昇進太子太保致仕勅文¶
<pb:KR4e0133_WYG_018-6a>¶
惟卿早以掄魁致位宗伯皇考圖惟舊學特所委任前¶
後十餘年肆朕即位無改於舊而累疏引疾乞解政務¶
朕惜夫老成之去而憫勞以職務之煩特加太子太保¶
給驛以歸有司月給米三石輿𨽻四人於戲生遇明時¶
致位八座固為士之極榮而早歸故里身名俱完尤士¶
所難得尚隆夀祉以率鄉人卿有止足之義朕亦有優¶
老之名故勅¶
　　　勅司禮監左監丞張温¶
<pb:KR4e0133_WYG_018-6b>¶
先該隰川王府鎮國将軍仕&KR0008;事多不法朕不忍置之¶
於理革爵為庶人命徃守先王墳園使反躬思咎而仕¶
&KR0008;抗勅阻撓誓死不徃朕猶不忍仍命爾温會同山西¶
鎮廵等官宣諭朕意仕&KR0008;仍執迷狠愎尤甚朕以親親¶
之故下廷臣議僉言先年代府武邑王革爵移置太原¶
府城今其居尚在宜遷仕&KR0008;居之聼晉王嚴加約束如¶
此則恩法兩盡仕&KR0008;倘能因此悔過朕尚有恩命如又¶
不悛則當依鳯陽髙墻事例於戲朕之待仕&KR0008;恩義亦¶
<pb:KR4e0133_WYG_018-7a>¶
至矣宣定王及該府鎮國輔國等将軍儀賔教授等官¶
其徃諭之朕意俾自擇去就¶
　　　景皇后尊諡勅¶
昔景皇帝踐阼汪氏實正位中宫既乃自懐謙冲譲軒¶
龍於有子英廟復辟景皇退就王封而汪氏復為郕王¶
妃居之外府憲祖之十一年念景皇康濟之功上尊號¶
曰恭仁康定景皇帝而妃號獨未及改汪居外府三十¶
餘年含貞體順夀考令終兹已陪葬景陵夫禮取其稱¶
<pb:KR4e0133_WYG_018-7b>¶
也康定既正大號而園陵配享未復褘翟之號於禮殊¶
為未稱且憲祖追崇之志葢将有待朕不敢廢爾禮部¶
其會羣臣仍上皇后尊諡葢𦵏以妃祭以后實酌禮之¶
宜而處其中者也爾其如勅奉行故勅¶
　　　代禮部上景皇后尊號議¶
臣聞孝以繼志為大禮以正名為先自昔后妃輔佐人¶
主其生也爰有淑徳懿行讓其美而弗居其歿也必有¶
顯號徽稱表其實而不朽伏惟景皇后汪氏出自勲閥¶
<pb:KR4e0133_WYG_018-8a>¶
嬪於王家久侍養乎宫中旋母儀乎天下行無缺失志¶
尚謙沖懼茀禄之太盈讓軒龍而弗處故英皇復辟獨¶
以貞順而不預其&KR0317;憲祖追崇猶以遜避而未正其號¶
含章不耀體素無渝泯任姒之徽音託黄老之清浄守¶
專一徳人或不知其名身歴五朝天乃偏錫之夀倐僊¶
遊之遂逺顧神劒以相從配享巳隆徽號未復幸宸衷¶
之有感渙大號以特頒葢晦於前必顯於後讓其實斯¶
得其名恭惟皇上慎終追逺用惇叙乎本支考實定名¶
<pb:KR4e0133_WYG_018-8b>¶
遂誕孚於有衆臣等謹徴諸古義考以諡法先皇后汪¶
氏尊號宜天錫之曰孝敬愼恵皇后臣等拜手稽首謹¶
識¶
　　　遣祭景皇后文¶
惟靈早膺茂選事我景陵中更艱虞徳義無爽屏居外¶
府既夀且康訃音忽聞哀傷何已爰追先志恩數特加¶
靈其有知尚克歆服¶
　　　祭宜黄郡主文¶
<pb:KR4e0133_WYG_018-9a>¶
惟靈宗室懿親𦵏有殊等盗為不道侵毁爾墳所司奏¶
聞良用憫惻爰命改葬用妥爾靈靈其有知返此新室¶
既固既安永無後害¶
　　　諭祭駙馬都尉樊凱父南城兵馬副指揮文¶
昔在皇姑禮成釐降惟爾子凱副車克尚歴事先皇宿¶
衞帶刀爰及朕躬弗懈益勞伊子之賢惟爾之教世徳¶
所種宜食其報英靈雖逺簡在朕心命官諭祭尚克居¶
歆¶
<pb:KR4e0133_WYG_018-9b>¶
　　　諭祭樊凱母文¶
自昔親賢恩數有秩惟爾子凱館于貳室承明宿衞歴¶
事先朝以及朕躬弗懈弗驕娠徳育賢尚延所自五福¶
具兼八十餘逝命官治葬故里是營諭祭有光尚克歆¶
承¶
　　　諭祭禮部右侍郎掌通政司事贈尚書沈禄文¶
惟爾奮自賢科重以國戚先帝嘉之銀臺屢陟敷奏詳¶
雅操履不頗歴年滋久勞勩實多訃音忽聞良用悼惜¶
<pb:KR4e0133_WYG_018-10a>¶
爰念徃勞贈大宗伯遣官治𦵏祭品式陳服兹寵命賁¶
爾後人¶
　　　諭祭南京都察院左副都御史陳璚文¶
惟爾甲第蜚英詞林績學諫垣獻納補益𢎞多棘寺讞¶
刑尤號平允晉陟南臺舟師克練方隆委任遽爾乞閒¶
訃音上聞良用悼惜爰念徃勞賜祭與葬爾靈不昧尚¶
克歆承¶
　¶
<pb:KR4e0133_WYG_018-10b>¶
　¶
　¶
　¶
　¶
　¶
　¶
　¶
　震澤集巻十八¶
